Міноборони просить збільшити видатки на армію
====

![Міноборони просить збільшити видатки на армію](http://yorkshireairmuseum.org/wp-content/uploads/2011/12/Chieftain-100-Tank11.jpg)

В серпні Міноборони представили власну антикорупційну програму, яка розрахована на наступні 2 роки. У відомстві запевняють, що в програмі закладені механізми, які забезпечать суворий контроль за службовою та фінансовою дисципліною на різних рівнях управління ЗСУ. Також запевняють, що на керівні посади будуть призначати лише після опитування на поліграфі. Допоможе цей прилад нашій обороноздатності чи ні – покаже час, але волонтери продовжують нарікати на відомство щодо недоцільних закупівель.

Ще навесні Міноборони підписало ряд договорів щодо харчування військових на суму 1,09 млрд грн – та контракти укладались за неконкурентною процедурою, як зазначалось – «через нагальну потребу». 

Кілька місяців тому внутрішній аудит Міноборони виявив збитки на суму 382,85 млн грн впродовж січня-квітня 2015 року, з цієї суми було відшкодовано лише 36,55 млн грн. Також відомство «прогриміло» скандалом із закупівлею дизельного палива по завищеним цінам: бюджет при закупівлі 30 тон палива міг втратити 140 млн грн.

Зазначимо, що видатки на безпеку та оборону в 2015 році в 5 разів вищі, ніж за попередньої влади. Тим не менше, відомство вже скерувало запит до уряду з проханням виділити на наступний рік 86,95 млрд грн. коштів – це майже вдвічі більше, ніж було передбачено бюджетом-2015.

