В Житомирі СБУ затримали чиновницю управління юстиції на хабарі
====

![В Житомирі СБУ затримали чиновницю управління юстиції на хабарі](http://www.balashov.com.ua/uploads/1354705587_vzyatki.jpg)

В липні, в центрі Житомира на площі перемоги працівники СБУ затримали чиновницю головного територіального управління юстиції Олену Петровську. Підстава затримання – хабар у розмірі 6000 грн. За цю суму жінка пообіцяла представнику фермерського господарства посприяти в державній реєстрації 120 договорів на оренду земельних ділянок.  Згодом відбувся суд, на якому Петровській обрали запобіжний захід – домашній арешт з цілодобовим носінням електронного браслету на 60 діб. Також чиновницю відсторонили на 2 місяці від займаної посади.