Український науковець на сторінках Politico про корупцію в університеті Шевченка
====

![logo](http://corruptua.org/wp-content/uploads/2016/02/writing-933262_1920.jpg)

**Кандидат філологічних наук Юлія Мендель розповіла у закордонному ЗМІ про те, як їй довелось платити хабарі аби захистити свою наукову роботу в одному з найпрестижніших вузів країни.**

Свою історію науковець розмістила у колонці для видання Politico.eu.

За її словами, захистити роботу без хабара було неможливо, адже науковий керівник навіть не хотів її читати.

“Я поклала 200 доларів на шосту сторінку своєї роботи перед тим, як віддати його своєму науковому керівнику. Так порадили зробити його колеги, після того, як я пожалілась, що він відмовляється братись за мою роботу більше трьох тижнів, а дедлайни вже наближались”, – розповіла Юлія.

Вона додає, що її досвід захисту дисертації в найкращому українському виші не є унікальним. Мендель наводить приклад аспірантки з Маріуполя, котра за 4 роки написання дисертації витратила на хабарі кілька тисяч доларів.

Дівчина заплатила 1000 доларів науковому керівникові за роботу з нею, така ж сума дісталась іншому професорові за рецензування роботи, хоча це були їх прямі обов’язки.

За її словами, такі випадки в Університеті Шевченка є постійними і системними, але мало хто ділиться своїми проблемами з іншими.

![test](http://corruptua.org/wp-content/uploads/2016/02/40216_01.jpg)

Юлія також наголошує на тому, що крім хабарництва у її ВУЗі процвітає “кумівство”.

“Якось керівник мого інституту погодився взяти на роботу жінку, в якої була дитина. Вона не хотіла працювати, але хотіла зарплату. Це була послуга другу”, – пише Мендель.

Юлія неагадує, що Times Higher Education назвав міністра Сергія Квіта “мабуть, найбільш успішним українським міністром” за те, що за менш як два роки він втілив більш як половину своєї програми реформ.

Влітку 2014 року ВРУ прийняла закон “Про вищу освіту”, який надавав вишам більше автономії, у тому числі – можливість контролювати свої власні фінанси.

Згідно з нововведеннями команди міністра освіти і науки Сергія Квіта, університети і коледжі мають публікувати свої фінансові звіти онлайн.

Однак, за інформацією аналітичного центру CEDOS, лише дюжина з них зробила це.

> Юлія Мендель – стипендіат World Press Institute 2015 року.

> У 2012 році вона захистила кандидатську дисертацію на тему “Натурфілософська металогія лірики Володимира Затуливітра в контексті поезії 1970-90 рр.”.
