Як створювався "ЮрБат" 
=====

![Юридичний батальйон](http://uainside.info/wp-content/uploads/2014/09/btal.png)
Ми, активісти Майдану, патріоти, об'єднуємось в новий громадський рух "ЮрБат" для боротьби з корупцією, яка, як всесвітнє зло, вразила нашу країну і не дає їй вільно дихати. Саме корупція робить українців безправними, заважає нормально проводити реформи, погіршує соціальні стандарти і "душить" середній бізнес. Про створення "ЮрБату" вперше заявив зі сцени Михайлівського собору під час концерту, присвяченого воїнам, які віддали життя за майбутнє України "Герої незалежної країни", командир одного з підрозділів "ДУК" Андрій Шараскін с позивним "Богема". Захід був організований фондом "Стіна народної пам'яті", громадським рухом "Визволення" та іншими організаціями.

В новий рух по боротьбі з корупцією увійдуть представники "Правого сектору", громадська організація "Визволення", також ті, хто готовий дати відсіч всемогутній "корупційній гідрі" та припинити скочування країни в бюрократичне болото. Нам прикро звідусіль чути про корупцію, тому ми будемо викорінювати її на всіх рівнях, починаючи з хабарництва в усіх сферах життя і закінчуючи розкриттям корупційних схем у найвищих владних структурах.

Ми будемо розпеченим залізом випалювати це зло з усіх державних інституцій, закладів охорони здоров'я, освіти, малого та середнього бізнесу. Багато корупціонерів,замість того, щоб нести відповідальність за скоєні злочини, "відкупаються" та знаходяться на волі, деяким дають можливість спокійно втекти з країни. Ми не будемо заплющувати на це очі, а всіма силами доб'ємось справедливого покарання для злодіїв та хабарників. Ми закликаємо громадян не бути інертними та боротись разом з нами, повідомляти про вимагання хабарів в школах та ВУЗах, не мовчати, коли з вас просять винагороду в державних лікарнях.

"ЮрБат" в міру своїх повноважень та згідно закону буде чинити можливий спротив рейдерським захопленням підприємств. В наших силах налагодити зв'язки з активістами, які мають матеріали по факту вимагання хабарів представниками силових структур. Наші двері завжди відчинені для тих, кому не байдужа доля країни та кому набридли гучні спекуляції на темі боротьби з корупцією.

{% directory %}uk/investigation{% enddirectory %}