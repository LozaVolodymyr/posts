Корупція у світі: кожен четвертий житель Землі давав хабар
=====

![кожен четвертий житель Землі давав хабар](http://image.zn.ua/media/images/original/Feb2012/41187.jpg)

##### Найвищий показник хабарництва зафіксовано у Ліберії і Сьєрра-Леоне - більше 75% жителів говорять, що їм доводилося давати хабарі. Найнижчий показник в Австралії, Бельгії, Канади, Японії, Грузії - менше 5%.

У світі практично немає країн, жителі яких спостерігають зменшення зростання корупції. Про це свідчать результати дослідження **"Барометр світової корупції" (Global Corruption Barometer)** від **Transparency International і Gallup International Association**. 

Серед країн, жителі яких вважають, що "рівень корупції знизився" в їхній державі за останній рік - Грузія, Бельгія, Сербія, Судан, Азербайджан, Тайвань, Руанда, Філіппіни і Фіджі. "Не змінилася ситуація" - Болгарія, Крит, Данія, Японія, Йордан, Казахстан, Південна Корея, Киргизстан, Латвія, Малайзія, Норвегія, Швейцарія. Респонденти з інших країн відзначили підвищення корупції у своїх державах, пише [Ліга.net](http://news.liga.net/news/politics/9537766-avakov_prizval_dekanoidze_uvolit_nachalnika_vinnitskoy_politsii.htm). 

За даними дослідження, кожен четвертий респондент з числа опитаних по всьому світу стверджує, що йому доводилося давати хабар за ті чи інші послуги. Найвищий показник хабарництва у Ліберії і Сьєрра-Леоне - більше 75% респондентів відповіли, що їм доводилося давати хабарі. Найнижчий показник в Австралії, Бельгії, Канади, Японії, Грузії, Норвегії, Португалії, Іспанії, Фінляндії - менше 5%. 

**Україна опинилася у відсотковій групі 30-39%** - поряд із Бангладеш, Болівією, Єгиптом, Індонезією, Йорданом, Казахстаном, Мексикою, Непалом, Пакистаном, Соломоновими островами, Південним Суданом, Тайванем і В'єтнамом. 

Дослідження Transparency International "Барометр світової корупції" (Global Corruption Barometer) проводить міжнародний дослідницький центр Gallup International Association. Мета дослідження полягає у вимірюванні впливу корупції на життя громадян понад сотні держав. Барометр дозволяє визначати громадську думку щодо участі громадян у корупційних діях, і їхню оцінку діяльності органів влади у подоланні корупції. Дослідження проводиться з 2003 року методом індивідуальних інтерв'ю.

 Польове опитування проводилося з літа 2012-го до зими 2013-го року. Опитано понад 114 тис. людей у 107 країнах. В Україні з 9 по 17 серпня 2012 року опитано 1000 респондентів старше 18 років. Похибка вибірки - 3%.